
[{"content":" Benvenuto in Bla Bla Crash # In questo spazio il sapere è di tutti. Qui si esplorano Free and Open-Source software (FOSS), servizi in self-hosting e concetti come privacy/sovranità digitale.\nSi vogliono analizzare le dinamiche di mercato in un contesto globale ed in continua evoluzione; attraverso articoli, podcast e video, cerchiamo di costruire un dibattito con chiunque voglia partecipare.\n","date":"18 January 2026","externalUrl":null,"permalink":"/blablacrash.github.io/","section":"Digital Sovereignty Talks","summary":"","title":"Digital Sovereignty Talks","type":"page"},{"content":"","date":"17 January 2026","externalUrl":null,"permalink":"/blablacrash.github.io/posts/","section":"Posts","summary":"","title":"Posts","type":"posts"},{"content":" Quando la sicurezza diventa sovranità digitale # Negli ultimi anni molti #Servizi ed aspetti relativi alla #SicurezzaInformatica, sono stati progressivamente ridotti ad un problema di outsourcing affidando dati, flussi di lavoro e credenziali a piattaforme esterne. Questa impostazione, apparentemente efficiente, nasconde un errore strategico, ovvero confondere la comodità con il controllo.\nQuesto approccio offre indubbi vantaggi in termini di rapidità di adozione, ma spesso riduce la visibilità su aspetti fondamentali come la collocazione dei dati, i meccanismi di accesso e le modalità con cui vengono applicate le politiche di sicurezza.\nUn semplice esempio può riguardare la gestione delle credenziali che, pur essendo talvolta considerato un servizio di supporto, influisce direttamente sulla sicurezza complessiva di un sistema informativo. In questo contesto, la scelta di gestire internamente un password manager può offrire benefici concreti, come una maggiore trasparenza operativa, possibilità di audit indipendenti e un controllo più preciso sui flussi di accesso e sulle configurazioni adottate.\nSoluzioni autogestite e #OpenSource come #VaultWarden permettono di valutare in modo diretto il funzionamento del software che custodisce dati sensibili, integrandolo all’interno di infrastrutture già esistenti e adattandolo a requisiti specifici. Questo approccio non elimina la complessità, ma consente di governarla, trasformando la sicurezza da servizio delegato a componente consapevolmente gestita.\nIn questo contesto, parlare di #SovranitàDigitale non è un esercizio ideologico, ma una necessità tecnica e strategica. Sovranità Digitale significa poter:\nverificare il codice che gestisce i propri \u0026ldquo;segreti\u0026rdquo;, decidere dove risiedono i dati, stabilire chi può accedervi e secondo quali regole, continuare a operare anche in assenza di fornitori terzi. Vaultwarden si inserisce precisamente in questo spazio: non come semplice alternativa a soluzioni commerciali, ma come esempio concreto di tecnologia avanzata ed autogestita.\nDalla teoria alla pratica # Uno degli argomenti più ricorrenti contro le soluzioni autogestite è la presunta complessità di implementazione. In realtà, nel caso di Vaultwarden, l’avvio del servizio è tecnicamente semplice e richiede risorse minime, soprattutto se inserito in un contesto già orientato alla containerizzazione.\nUn esempio concreto è l’utilizzo di #DockerCompose, che consente di descrivere l’intero servizio in un singolo file, versionabile e riproducibile.\nCon poche direttive è possibile definire:\nil servizio Vaultwarden, la persistenza dei dati, l’esposizione delle porte necessarie, le variabili di configurazione principali. Il risultato è un password manager pienamente operativo in pochi minuti, avviabile con un singolo comando e facilmente integrabile in ambienti di test, laboratorio o produzione.\nImplementazione ed Analisi # L’obiettivo è predisporre un’istanza autosufficiente di Vaultwarden — alternativa leggera e open-source al server ufficiale Bitwarden — affiancata da un Reverse Proxy #Nginx per garantire l’accesso cifrato tramite protocollo HTTPS.\nIl file docker-compose.yml seguente definisce due servizi principali:\nvaultwarden – il password manager vero e proprio; vaultwarden-proxy – un’istanza Nginx configurata come reverse proxy HTTPS. Entrambi i servizi sono collegati a una rete bridge dedicata, utile per isolare il traffico e consentire la risoluzione dei nomi interni tramite FQDN Docker.\nversion: \u0026#39;3.8\u0026#39; services: vaultwarden: image: vaultwarden/server:latest container_name: vaultwarden restart: unless-stopped volumes: - ./vw-data/:/data/ environment: WEBSOCKET_ENABLED: \u0026#34;true\u0026#34; networks: - vaultwarden_network proxy: image: nginx:alpine container_name: vaultwarden-proxy restart: unless-stopped ports: - \u0026#34;8443:443\u0026#34; volumes: - ./nginx.conf:/etc/nginx/conf.d/default.conf:ro - ./certs:/etc/ssl/certs:ro networks: - vaultwarden_network networks: vaultwarden_network: driver: bridge Creiamo un banale stack di rete con un bridge per utilizzare gli fqdn in modo trasparente ai servizi, fatto questo possiamo instanziare sia un Proxy #Nginx, utilizzato in questo caso come Reverse Proxy, e anche un\u0026rsquo;istanza del nostro password manager.\nPrima dell’avvio del servizio è necessario predisporre un file nginx.conf che gestisca terminazione SSL e inoltro delle richieste verso Vaultwarden.\nserver { listen 443 ssl; server_name vaultwarden.yourdomain.com; ssl_certificate /etc/ssl/certs/vw.crt; ssl_certificate_key /etc/ssl/certs/vw.key; location / { proxy_pass http://vaultwarden:80; proxy_set_header Host $host; proxy_set_header X-Real-IP $remote_addr; proxy_set_header X-Forwarded-For $proxy_add_x_forwarded_for; proxy_set_header X-Forwarded-Proto $scheme; } } Per completare la configurazione occorre solo creare i certificati ssl ed inserirli nel volume del servizio dichiarato. Arrivati a questo punto possiamo avviare il servizio tramite la stringa docker compose up -d in modo da ottenere un demone permanente all\u0026rsquo;interno del nostro sistema.\nOvviamente possiamo implementare quanto appena illustrato in diverse modalità, basti pensare che al posto di Nginx (proxy molto complesso e flessibile) si potrebbe utilizzare anche #Caddy (molto più semplice ed immediato), oppure, banalmente, preferire un contesto di containerizzazione differente, come #Kubernetes.\nTali scelte dipendono da molte variabili e di solito vengo ottemperate in seguito alla definizione di una strategia ben precisa.\nConstatiamo che creare un\u0026rsquo;istanza di Vaultwarden non è difficile. La vera sfida inizia dopo.\nL’aspetto più complesso non riguarda la tecnologia in sé, ma l’integrazione nei processi aziendali: definire chi accede a cosa, come vengono gestiti i gruppi, quali politiche di rotazione delle credenziali adottare, come allineare il password manager ai flussi di lavoro esistenti.\nÈ proprio in questa fase che il valore di una soluzione autogestita emerge con maggiore chiarezza. Un password manager ben integrato può garantire diversi vantaggi:\nridurre il tempo perso nella gestione manuale delle credenziali; limitare errori operativi e pratiche insicure; migliorare la collaborazione tra team tecnici e non tecnici; aumentare la sicurezza senza introdurre attriti inutili. Tale disamina vuole essere uno spunto di riflessione per incentivare il pensiero critico verso un modello tecnologico in cui la comodità non sia al primo posto. Strategie a volte sottovalutate possono rivelarsi vincenti banalmente perchè più efficienti.\n","date":"17 January 2026","externalUrl":null,"permalink":"/blablacrash.github.io/posts/vault/vault/","section":"Posts","summary":"","title":"VaultWarden Password Manager","type":"posts"},{"content":"","externalUrl":null,"permalink":"/blablacrash.github.io/authors/","section":"Authors","summary":"","title":"Authors","type":"authors"},{"content":"","externalUrl":null,"permalink":"/blablacrash.github.io/categories/","section":"Categories","summary":"","title":"Categories","type":"categories"},{"content":"","externalUrl":null,"permalink":"/blablacrash.github.io/series/","section":"Series","summary":"","title":"Series","type":"series"},{"content":"","externalUrl":null,"permalink":"/blablacrash.github.io/tags/","section":"Tags","summary":"","title":"Tags","type":"tags"}]